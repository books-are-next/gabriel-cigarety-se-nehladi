---
title: Den navíc
contentType: prose
---

<section>

Přítmí barcelonských ulic  
Provětralo košile  
Přežehlilo saka  
Při večeři se milionáři vedle mě dohadovali  
Která kost je obyvatelná  
S každým novým soustem se nakláněli na bok  
Bloudili v novinách  
Kdo z nich by si vzpomněl že v sirkách svítá  
Vlna chodců na Ramblas  
Zvolna odtékala k moři  
I s pauzami mezi jednotlivými větam  
Půlnoční těsto vynášelo zbytky z tržnice  
Prázdné šálky na kavárenských stolcích vyzváněly  
     spropitným  
Dámy dozrávaly v igelitových pytlících  
Žádné Venuše jen pohlaví  
Dívám se a vidím: ostří poslepované fasády se opět  
     třpytí  
Zaprášené vnitřnosti znějí jazzem  
Vrzají nahotou při ochočování koupelny  
Příští mrtví se budou navzájem pozorovat  
Pouze v zásuvkách

</section>
