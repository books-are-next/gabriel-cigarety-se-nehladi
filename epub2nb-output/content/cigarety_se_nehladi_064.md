---
title: "*\_*\_*"
contentType: poetry
---

<section>

_Vytáhni z kapsy blesk  
Rozlož metr  
Tiše se směj_

</section>

<section>

_Zimní slunce pátrá ve výloze  
Které rukavice jsou zatměním  
Včera jsem znovu četl Karla Hynka  
Přelomené párátko uvnitř zvonu  
Vrásky stáří  
Každá má jinou barvu podtrhaných vět_

</section>

<section>

_Zpřeházené stránky železničních souprav_

</section>

<section>

_Vybledlá Paříž kdesi zívá místo nás  
Blednoucí záchodky i mastné peří ptáků  
Opravdu to není jen ticho co dál září v košili_

</section>

<section>

Psal se rok 1965 a mrtví stále ještě přešlapovali na místě

_Řeznictví plné zítřejších zpráv  
Němých filmů_

</section>

<section>

_Jsme_

</section>

<section>

_Kdesi si možná lidé ještě píší vzkazy klobouky_

</section>
