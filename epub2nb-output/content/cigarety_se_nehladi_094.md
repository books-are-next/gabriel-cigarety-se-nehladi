---
title: "*\_*\_*"
contentType: poetry
---

<section>

Nemusíte se ničeho obávat  
Metro ještě jezdí  
Cigaretové papírky jsou stále vzácnější  
V každém kufru je celá noc  
Její chodby  
Tkaničky neznámých souhvězdí  
Sametová poušť stolů i stolků  
Křik fasád svázaný do kytic  
Střecha politá kolínskou

</section>

<section>

Prodal jsem všechny desky  
Ale Milesova trubka dál souzní s okolními obrazy  
S tím dobrodružstvím které připlouvá i odplouvá  
Ačkoli nezná kompas  
Jsou to blesky postrkované z kouta do kouta  
Samá vybraná slova  
Rozvěšená na zdi

</section>
