---
title: Několik maličkostí
contentType: prose
---

<section>

_Kuřáci svítání se vytratili  
Stejně jako dopisy  
Vybledlé pláže kolemjdoucího mlčení_

</section>

<section>

_Každá barva není pravdou  
Ze dne na den splasklé neony_

</section>

<section>

_Víme že prach svítí a nikoho nezraní  
Staré knihy se prodávají po metrech  
Nikdo je nečte neboť v nich není žádné houští  
Patřičně prodřený kus špeku  
A ještě několik maličkostí  
První kdo přišel se opřel o dveře  
Šťastný že nemusí nic předstírat  
Ví  
Vinotéka plná ochočených třešní_

</section>

<section>

_Temné hlasy vyplouvají ze tmy jako vzducholodě  
To nejpůvodnější ze zdí stále bloudí mezi chodci_

</section>

<section>

Andělé jako vždy demonstrují až na konci zahrady  
Rozevlátou kotletou  
Saudská Arábie potvrdila tisíc ran bičem pro blogera

</section>
