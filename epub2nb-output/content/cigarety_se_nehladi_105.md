---
title: Planety se rodí létem
contentType: prose
---

<section>

Lesy o nichž mi nikdo nic neřekl  
Rozechvělé skříně jsou tmavé i po půlnoci  
Ikea už není jen za mořem  
S několika kapsami navíc  
Je vidět daleko  
Malé i o něco větší klíče  
Poztrácené v knihovně  
Všechny ty vykopávky  
V nichž jsme sledovali tekoucí vodu  
O níž se několik dní mluvilo jako o novém stromořadí  
Politujme na chvíli dámy  
Jejich rukávy obývají vesmír bez ohledu na počasí  
Rozetři hlavu svítáním  
Vyvenčeným psem  
Oblinou stínu kusem masa  
Pískej potrubím  
Svět stejně nic nepozná  
Nejsou to žádné složité rovnice  
Pouze vlčí máky  
Letní zpráva  
Jak velká je planeta Pluto

</section>
