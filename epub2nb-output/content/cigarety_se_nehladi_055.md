---
title: Nemožné objekty
contentType: poetry
---

<section>

Kravata z kousků uhlí posázená diamanty

Zasněžené zrcadlo ovázané provázkem s nápisem: ne­hladit

Mýdlo ve tvaru dámského stehna

Zápisník plný vlasů listí a úlomků gramofonových desek

Tužka z cigaretového kouře

Biftek osvětlující místnost místo lustru

Dámské plavky spíchnuté z trapných úsměvů

Kovadlina z rok starých novin

Talíř vybroušený stínem

Celé nástupiště složené pod dekou

Gesto jež je gestem pouze ve vzpomínce

Ring volný: boxerské rukavice z masa a provazy z hih­ňání

Lýtko? Už jen písek z pláže

</section>

<section>

Okno vyžehlené za nás

</section>

<section>

Prkna ty neznámé chuchvalce písku

</section>
