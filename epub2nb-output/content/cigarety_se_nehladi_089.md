---
title: "Larvy a\_návraty"
contentType: poetry
---

<section>

Mít dost času  
Manžetové knoflíčky  
Ostrovy které se navzájem překřikují  
Sledovat už jen své sny  
To málo co lze ještě očichat v koutě zahrady  
Bylo to nečekané setkání  
Nemohli jsme se náhle domluvit kdo je kdo  
Po těch letech cigaretových papírků  
Vycházkových jazyků  
Vím v Kanadě mají jiný letopočet  
Po vás emigrovali i Novákovi  
Sudé a liché chodníky plné zvířat  
Nejvíc jednookých je však v listopadu  
Ještě jsem se byl podívat na obraz Toyen  
Budete se smát možná jen usmívat  
Nešlo o žádnou nostalgii která hřaduje v životní velikosti  
Jen co se vydraží přestane létat

_Za každou větou je zaoblený světadíl  
Ošoupaný stín pouhé zboží  
Děti ze sojové omáčky_

</section>

<section>

_I letos padnou samá rekordní čísla_

</section>
