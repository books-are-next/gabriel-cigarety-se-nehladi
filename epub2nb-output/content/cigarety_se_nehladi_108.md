---
title: Příběhy
contentType: poetry
---

<section>

> Být ještě jednou jako pouhé ohlédnutí celý v bílém, prohánět tenisové míčky pod vyšehradskými hradbami, vědět, že stáří je pouhý přelud rozkouřených cigaret, nedopalků v popelníku, kde se hromadí jako atrapa toho, co přijde. Sny o létání, nedostupné jako starý ubrus, rozkošný cinkot příborů, který jako ozvěna doprovázel každou větu i stmívání za okny, kde se drze plížily stíny těch, kteří se chtěli protáhnout do noci a zvonit. Kolikrát po setmění představovala červeň antuky to podstatné, co nás přitahovalo na těch, které nás přes den vzrušovaly skelným, jakoby nezúčastněným pohledem svých obnažených stehen. Neklidem ještě bílé nepopsané stránky.

</section>
