---
title: Každý sám za sebe
contentType: prose
---

<section>

_Návnada ovoce jen žádné podrobnosti  
Nebát se umístit středu  
Ještě rozespalí bloudíme čekáním  
Nehybným středem náměstí  
Jak se vynořuje obtěžkané taškami těch  
Pro něž je protější chodník novým kontinentem  
Hladce vyholeným  
Jaképak tedy tělo?_

</section>

<section>

_Rozevláté bistro zve k návštěvě  
Už zrána je cítit calvadosem  
Večer přeskakováním studánek  
Stolem který se zvětšuje každým zamáváním  
Samota je plná schodů  
Stárneme čekáním i když nás zvědavě pozorují  
Co vlastně sluší mlze?_

</section>

<section>

_Za sklem autobusu zívají obkreslené hlavy  
Poprchává ale moře je stále stejně daleko_

</section>

<section>

_S každým novým kloboukem se přibližuje  
Nečitelný podzim_

</section>
