---
title: Za zdí
contentType: poetry
---

<section>

_Něco se zde musí stát  
Řekněme: zežloutnout  
Nerozluštitelné lahve v hloubi pokoje  
Rozházené jako recepty na co největší tmu  
To podezřelé mumlání za zdí  
Nejsou žádné aforismy ale hřbitov  
Vrtulky odlétly tak daleko  
Že po nich v zrcadle zůstaly jen hnědé pihy  
Není to žádný bezvýznamný mrak  
Ale schodiště příkladů  
Když už jsme se domluvili  
Jak dlouhá musí být čára  
Aby začátek věty neztratil barvu_

</section>
