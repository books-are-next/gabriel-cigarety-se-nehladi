---
title: "Ve místě i v\_přírodě"
contentType: poetry
---

<section>

Některé předměstské ulice  
Voní vůní starých souvětí  
Dlouhých jako jsou dlouhé keře  
Když se deštníkem poklepává na stín  
Jsou i pouhá zvolání  
Lusknutí prstů  
Výstřel který se ozval z obrazu  
Nemusíme chodit daleko  
Všude jsou jablka střechy rozhovory opřené o římsy

Tučňáci se houfují na špičce střevíce

</section>

<section>

Některé dámy jsem osobně znal  
Nedaly se spočítat odlétaly jako krajiny  
Dveře otvírané špičkou jazyka

</section>

<section>

Nejbližší budoucnost je v kobercích

</section>
