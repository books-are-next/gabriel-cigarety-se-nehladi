---
title: Tajemství zůstalo utajeno
contentType: poetry
---

<section>

Počkej  
Jsou to jen vlasy  
Rozlité víno kreslí po stehně neznámou krajinu  
Zaplavené louky zmuchlané kuchařky  
Podolí plné osušek  
Románů i modrých manželů příštích andělů  
Už i sluneční brýle jsou otázkou  
Ano i ne příštího štípnutí  
Neviděli jsme se pětačtyřicet let  
Samé výzkumy poletujícího peří  
Pánví i prostěradel  
Nebude dlouho trvat a všichni budeme kulatí  
Unie vypsala grant  
Kdo jako první přijde s vyšíváním rybníků

</section>
