---
title: Rekonstrukce
contentType: prose
---

<section>

Ze stropu sněží  
Ze zdí stoupá kouř  
Nahé lýtko zvýrazněné malířskou štětkou  
Ložním prádlem  
Co všechno se vejde do krabičky od sirek  
Někdy i celé křoví  
Ukrajina o kterou člověk neustálé zakopává  
Přešlapující mistři kladou list k listu  
Až je celá podlaha pokrytá naučným slovníkem  
Zdálky to připomíná Jiřího Koláře  
Zblízka jen jakési výpary  
Dobře naladěnou pračku  
Na náměstí Vietnamci předvádějí  
Jak rychle umějí poklepat hůlkami na čelo  
Říká se tomu rekonstrukce  
Kdekdo vám vysvětlí ve kterém sklepě jsou spálené lesy  
Jak je třeba zatlouct skobu aby jí narostla křídla  
Je to mnohem horší  
Všechno co víš o Mozartovi  
Šumí u sousedů

</section>
