---
title: Kavárna bez křídel
contentType: poetry
---

<section>

Co naplat  
Dámské střevíčky  
Každý jiný podle barvy houští  
Jak se nečekaně vykutálejí jako podzim  
Třebaže není žádné ticho  
Mělo to být překvapení  
Ale kdekdo již létá metr nad zemí  
Jízdenka do Popradu a zpět stojí 1 620 korun  
Joska Skalník a Karel Srp budou v Městské knihovně  
Přednášet o tom jak správně listovat Hrabalem  
A nezadržovat dech  
Je to stejně absurdní jako školní atlas  
Kde na každé stránce je jen poledne

Louže zasílané na dobírku  
Ještě jedna věta kolem které je jen tma  
Jež nejde smazat  
Kost prádla stojí na špičce

</section>
