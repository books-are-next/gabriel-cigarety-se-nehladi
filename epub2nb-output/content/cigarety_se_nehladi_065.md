---
title: Volný pád
contentType: poetry
---

<section>

_Mnohem dál než oblázky  
Zítřek plný drobků v ještě krvavé ráně  
Jak se rozkutálely po chodníku  
Který náhle je i není rébusem  
Budiž  
Křehké a viditelné z věží  
Jak nám to několikrát vyprávěli  
Než začali znovu kouřit  
A zhasínat jako planety_

</section>

<section>

_Příští zastávka je všude kolem_

</section>

<section>

_Říkáš že je možné pojmenovávat prsty  
Cestovat po jídelním lístku  
Dvě nebo tři knihy  
Co se vlní jako vlajka_

</section>

<section>

_Dánů je v Praze několik tisíc  
Někteří z nich cinkají čárkami na předloktí  
Neboť chtějí mít čistý trestní rejstřík_

</section>

<section>

_Odevzdal jsem Apollinaira i Šebka  
Noční zprávy chvílí poletují větrem než odplují  
Nikdo neumírá všichni jen vyhlížejí  
Jeden zub dnes stojí 700 korun  
Ale žádné nadávky neurazí zrcadlo_

</section>
