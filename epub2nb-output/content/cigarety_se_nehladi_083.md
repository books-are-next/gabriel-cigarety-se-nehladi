---
title: Vzpomínka
contentType: poetry
---

<section>

_Lidé je měli jako na dlani  
A státníci nezapírali svůj původ  
Zasněni nad stránkami zpěvníků  
Radovali se že delegace ze Zanzibaru  
Navštívila všechno co poletuje nad talíři  
Vlčí máky i polní kuchyně  
Vskutku krásné tenisové kurty  
Nechybělo dojetí nad nepopsaným papírem atd.  
Mrtvé ulice rozprávěly s živými stíny  
Velkolepé úsměvy  
Lahve vína plné vnitřností  
Několikrát po sobě rozpočítané zápalky  
Jedno počasí krásnější než druhé  
Karel Čapek vedle Chestertona  
No vida  
Kdyby mi patřila Čína  
Bylo by to všechno vaše_

</section>
