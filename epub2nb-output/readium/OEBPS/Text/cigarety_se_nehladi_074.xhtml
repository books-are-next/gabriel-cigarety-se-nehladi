<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cigarety_se_nehladi-71</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="cigarety_se_nehladi-71" xml:lang="cs-CZ">
		<div class="Z-kladn--textový-r-meček">
			<p id="_idParaDest-70" class="MLP_uroven2_basne">Tam a&#160;zpět</p>
			<p class="MLP_verse_-0-12-">Také jsme viděli:</p>
			<p class="MLP_verse_-0-12-">Velikonoční vajíčko v&#160;koutě pokoje<br/>Chrastící staniol odlupující se z&#160;trolejbusů<br/>Trafiky i prázdné ulice po flámu<br/>Hbité ruce měny<br/>Zasněžené náměstí trpělivé pohledy<br/>Známky v&#160;albu<br/>V&#160;rozechvěných prstech<br/>Hitlera Stalina Zápotockého<br/>Přitažlivé vůně už neexistujících budoárů<br/>Pionýrské šátky<br/>Válečné filmy i grotesky v&#160;podpaží<br/>Beatles v&#160;kostech mrtvých<br/>Spartakiády roztlemených kolen<br/>Koule z&#160;vesmíru<br/>ČKD Kolben-Daněk<br/>Dělníky kteří se kolébali jako starý nábytek<br/>Celé trsy cestujících v&#160;partiturách tramvaje<br/>Přešívané kabáty které už nic neprozradí<br/>Hrady a&#160;zámky zapomenutých oblázků<br/>Ptáky z&#160;písku<br/>Dům módy uprostřed rozkrojeného jablka<br/>Tanky na pozadí rozkouřených cigaret<br/>Flowers Powers v&#160;zatáčkách příštích vrásek<br/>Topinky U&#160;Fleků s&#160;mapou Itálie<br/>Státníky kteří přilétali a&#160;odlétali<br/>Podle toho který prales právě začal hořet<br/>Cicerové pravítko mapující počasí<br/>Hrací stoly unavené soumrakem<br/>Počítače rozmnožující zprávy i&#160;komentáře<br/>Nakonec i starce<br/>Prázdné lahve uložené do ticha stromů<br/>Rozmalované malířské stojany<br/>Marcela Duchampa i Mikuláše Medka<br/>Prvomájové průvody Číňanů<br/>Tušenou eleganci Západu<br/>Ukrytou v&#160;nápise Dunlop <br/>Tenisové kurty rozevřených stehen<br/>Svobodnou Evropu s&#160;tikem ve tváři<br/>Ztopořené pohlaví ve vybraných slovech<br/>Nesrozumitelné půdy a&#160;zahrady<br/>Jak se zvětšují jako všechny trosky</p>
			<p class="MLP_verse_-0-12-">Také jsme viděli<br/>Jen vybledlé fotografie<br/>Nahé kůže kteréhokoli předměstí</p>
		</div>
</body>
</html>