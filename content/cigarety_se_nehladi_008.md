---
title: Zastavení 1
contentType: poetry
---

<section>

Koukaly na něj beze slova kryté hromadou cívek a knof­líků

Jejich mlčení bylo úměrné intenzitě pozorování

I kdyby mluvily nemohl je zaslechnout

Kus masa větší než sám řezník  
Jak ho nese jako by sám chtěl zhubnout  
Prolistovat knihu  
A ještě stačit sledovat dostihy  
Planety které už dávno neexistují  
Ale stále ještě kvetou  
Aby byly z dálky přitažlivější

</section>
