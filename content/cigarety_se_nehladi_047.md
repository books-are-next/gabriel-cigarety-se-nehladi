---
title: "Bloudění a\_střechy"
contentType: prose
---

<section>

_S úsvitem a tak monotónní  
Zívám a kdesi stále někdo šilhá  
Není to jméno jen pohupování_

</section>

<section>

Znovu jsem se byl podívat na Istlerův obraz  
Který se v aukci naštěstí neprodal  
Kolik kilo bude mít Medek po těch letech na zdi  
Několik zájemců si už poklepává na rameno  
Samé masožravé květiny  
Události dne: mrtví ve Slavjansku návrhy na státní  
     vyznamenání  
Na jihu se culí celé krajiny  
Ale žádná známá místa  
Všechny vily na Babě jsem si očísloval  
Jako kdyby nebylo nic lehčího než prostrčit hlavu plotem  
Přivřít oči a vidět celou Duklu její slavnou jedenáctku  
Rozepsanou partituru rozjívených racků  
Na chvilku zestárnout mezi doutníky  
Vyvanout klíčením

_Na dveřích nápis:  
Čtěte otvory_

</section>

<section>

_Kdesi uvnitř jsou také písmena_

</section>
