---
title: Čtyřikrát týdně
contentType: poetry
---

<section>

_Pusté a nahé  
Když venčí cáry psů  
Ozvučují dopisy  
Jako kdyby z nich mohlo být něco slyšet  
A přesto  
Je právě tolik hodin kolik je dřeva_

</section>

<section>

_Náměstí rozkvetlo červenou stánků  
Vůně ryb se mísí s vůní překlepů  
Náhle jsou zvědavé jako strašidla  
Dejte tomu dítěti vepřovou hlavu  
O kus dál vynáší Ital  
Kávu na slunce  
Aby žila vlastním životem  
Tahem dámy_

</section>

<section>

_Pusté a nahé  
Odvažují broskve v rozevřené tlamě novin  
Ne a ne se přesně strefit_

</section>
