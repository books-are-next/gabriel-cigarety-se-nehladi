---
title: Události
contentType: prose
---

<section>

_Ve snu jsou všichni příběhem  
Zapomenutými prvočísly  
Která jsem málem zapomněl přehlédnout  
Kravatou jež cestuje vsedě  
Je to stále stejně trapný pocit  
Že nemohu najít žádnou zprávu  
Plnou nepochopitelných ostrovů  
Vévodkyně Kate porodila dceru  
Tělo celé z kostí  
Právě ve chvíli kdy jsem četl Kvílení_

</section>

<section>

_Některé úsměvy bude třeba poopravit_

</section>

<section>

_Jen si vzpomeň  
Těch schůzek na horním rtu  
Ovoce pozorované uprostřed Prahy  
Učitelka kreslení měla zvláštní půvab  
Žádné přísloví jen doutníky  
Dnes má každý Japonec svého lékaře  
Kterého nikdy nedočte  
Propisovací tužka to je téměř celý minaret  
Co naplat  
Před žebříkem jsme si rovni_

</section>
