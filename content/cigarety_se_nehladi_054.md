---
title: "*\_*\_*"
contentType: prose
---

<section>

_Čí křoví je větší  
Ne nebudeme se dohadovat  
Jedna šavle ještě šumí v publiku  
Druhá se třese smíchem  
K jídlu ale nejsou  
Musím o tom něco vědět  
Měl jsem jich doma několik  
Jednu s vyrytým nápisem Květen 1945  
Ale tobě se o tom nezdá  
Ještě tak potěžkat kámen v pohádkách  
Ztvrdlé rozhovory protáhlá víčka  
Vědět že svatba je ve čtvrtek smích v neděli  
Všechny provazy nakonec stejně zestárnou  
Taxikáři jsem vyjmenoval boxery které jsem znal  
Žádné nehmatatelné mlčení  
Bylo to něco jako déšť  
Nebo škatule na vystřelování doutníků  
Co mělo původně shořet  
Trčelo dál jako další aforismy  
Nic víc nic míň_

</section>
