---
title: Kavárna
contentType: prose
---

<section>

Vykloněni z osudu tloustnou  
Trousí piliny  
Neobydlené planety  
Chvíli se věnoval kalhotám  
Jako že je hluchoněmý  
Pomlčky mezi tím co už se řeklo  
A co ještě praská v nábytku  
V kavárně Slavia nikdy není poledne  
Skrz okna vypadají Japonci jako roztroušená havěť  
Žádné důvěrnosti jen rozmanité vůně  
Židle i svazky knih  
Jak se pohybují jako parkety  
Proč ne  
Číšníci se protahují rukávy  
Čistě mezi námi  
Noční záda paláců  
Se rozjíždějí  
Ale jen ty nejdražší brokáty  
Nelze smazat

</section>
