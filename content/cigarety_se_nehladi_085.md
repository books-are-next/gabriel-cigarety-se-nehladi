---
title: Pro jednou to stačí
contentType: prose
---

<section>

Stačí si vybrat tu pravou chvíli  
Správný okamžik kdy jsou slyšet popelnice  
Vlajky stažené z kalhot  
Obrazy Mikuláše Medka cestují i po smrti  
Smíchov Vinohrady ročenka Art Antique  
Autoportrét v generálské uniformě mezi porcelánem  
Taková úroda masa  
Zarudlé oči vyschlo v puse  
Samé detektivky v nastavených dlaních  
Severské noci v budkách pro špačky  
Slepecké hole dovezené přímo z Ostrova pokladů  
Heslo: Stmívání

</section>
