---
title: "*\_*\_*"
contentType: poetry
---

<section>

Mao je dnes něco jako biedermeier  
Ulice plná černobílých fotografií  
Kdo si dnes vzpomene  
Který gól padl ve třetí minutě  
Žádné komentáře pouze strohé zprávy  
Průvan bílých ubrusů mezi dvěma válkami  
Předměstí odřené světlem  
Nečekaným zasmáním  
Kdosi se ohlásí v telefonu  
A nikdo nepozná že je to Islámský stát  
Vracel jsem se od jednoho pohlaví k druhému  
Ale po mrtvých zůstaly jen řeky

</section>
