---
title: První chvíle
contentType: prose
---

<section>

Ještě jsme ani nedopili šampaňské  
A už nám mlha olizovala vlasy  
Za oknem jen přeludný kvádr toho co bylo ještě před chvílí  
domem  
Nevyřešitelnou trojčlenku přírody  
Podtrženou okolním rámusem  
Několik přátel a zdlouhavé odplouvání lodí  
Spíš déšť než posouvání židlí  
Ne to nejsou věty které by se proklepávaly prstem  
Žádné plány jen přežít příští potopu  
Budou na prodej ostrovy  
Ruměnce těch kteří se nudí k smrti  
Kdo ví  
Nejsme přeci v Barceloně a nenosíme vlečky  
Neznámé planety voní v kuchyni  
Uskladněné zívají všude kolem  
Výprodeje i zemětřesení  
Co všechno se skrývá v očích  
Nic naplat  
Budou nám brát otisky prstů

</section>
