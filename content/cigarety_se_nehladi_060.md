---
title: "*\_*\_*"
contentType: prose
---

<section>

_U Rolls-Royce je důležité zda má alibi  
Večerní šaty  
Dnes večer dávali v televizi Hitchcockovy Ptáky  
Nic se nezměnilo  
Barvy dní rozlévají ulici  
A zůstávají nezvěstné  
Nectil jsem se dobře  
Než domluvil vyleštil tvář kapesníčkem  
Ta vaše minulost je stále stejně bezejmenná  
Připomíná jazykové kroužky  
Ale je nebezpečnější  
Flák masa vešel do moře  
A všichni kolem dělali že ho nevidí_

</section>
