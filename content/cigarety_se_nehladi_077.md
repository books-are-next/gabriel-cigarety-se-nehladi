---
title: "*\_*\_*"
contentType: poetry
---

<section>

Čísi ruka šmátrá ve tmě  
Ale není nic slyšet  
Nic co by připomínalo bouřku  
Mluvte jen když prší  
Spletl jsem si několik ulic  
V každé byl jiný svět  
A žádný se nedal předem uhodnout  
Některé zprávy měly jméno i příjmení  
Celý biograf před vchodem do hospody

</section>

<section>

Čísi ruka šmátrá ve tmě  
Nikdo neumírá všichni se odstěhovali  
Usmívali se protože nemohli usnout  
Znovu jsem četl Raymonda Roussela  
Ty soutoky řek plné kandovaného ovoce  
Ten živý plot z pískání

</section>

<section>

Však uvidíš  
Jak se pohupují sem a tam  
Plovárny ve večerních šatech  
Se potutelně usmívají tomu  
Že už neexistují

</section>
