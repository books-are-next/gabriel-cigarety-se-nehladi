---
title: By night
contentType: prose
---

<section>

_Deštivé bulváry  
Roztřesení chodci  
Se rozsvěcují s prvními odstavci na slunci  
Kdosi se bouří ale nevzdychá_

</section>

<section>

Byly doby kdy každá minisukně prodlužovala stehna  
Ostrovy chlupů proplouvaly tramvají  
Zbarvené jsou opět v módě  
některé inzeráty zvoní i v prostěradlech  
Jiné se jen uculují  
Plynou jako řeka  
A nejdou přečíst

_Ani nevím jaký se psal rok  
Korejští studenti chodili ve dvojstupech  
Samá podivná souhvězdí  
Která jsem si nemohl vymyslet  
Ještě skoro dítě_

</section>

<section>

_Stačí se rozhlédnout  
Labužníci se dál svolávají  
Třebaže jsou už dávno v hrobě_

</section>

<section>

Mucholapky budou napříště opatřeny Braillovým písmem

</section>
